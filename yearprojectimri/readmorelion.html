<!DOCTYPE html>
<html>
<head>
    <link href="readmorecss.css" rel="stylesheet" />
    <meta charset="utf-8" />
    <title>אריה</title>
</head>
<body>
    <h1>אריה</h1>
    <img src="image/lion.png" />
    <p>
        <h2>מידע כללי</h2>
        אריה (שם מדעי: Panthera leo) הוא מין של טורף גדול מהסוג פנתר שבמשפחת החתוליים, והוא השני בגודלו בין בני הקבוצה דמויי חתול, אחרי תת-המין הסיבירי של הטיגריס.

        האריה נפוץ בעיקר ביבשת אפריקה, אך גם במדינת גוג'ראט שבהודו. הוא ניזון מאוכלי עשב שונים אותם הוא צד, וכן מפגרים. בתרבות האנושית נחשב האריה סמל לגבורה וכוח, ולכן הוצמד לו הכינוי "מלך החיות". תוחלת חייו בטבע היא בין 12 ל-18 שנים, אך בשבי הוא יכול לחיות עד 30 שנה. שמות נוספים של האריה בשפה העברית הם ליש, שחל, שחץ ולביא.[2] שם נקבת האריה הוא לביאה ואריה צעיר נקרא כפיר.
    </p>
    <h2>טקסונומיה</h2>
    <p>
        במין אריה קיימים כ-20–35 תת-מינים, אף שמספרם המדויק שנוי במחלוקת. מספר תת-מינים מוכרים מוצגים כאן:

        <h3>תת-מינים החיים כיום</h3>
        אריה קונגו Panthera leo azandica
        אריה קטאנגה Panthera leo bleyenberghi
        אריה טרנסוואל Panthera leo krugeri
        אריה ברבארי Panthera leo leo (נכחד בטבע)
        אריה מארוזי (אריה מנומר) Panthera leo maculatus
        אריה מסאי Panthera leo nubica
        אריה אסייתי Panthera leo persica (בסכנת הכחדה) תת-המין היחיד החי מחוץ לאפריקה
        אריה חבשי Panthera leo roosevelti
        אריה סנגלי Panthera leo senegalensis (בסכנת הכחדה חמורה)
        <h3>
            תת-מינים שנכחדו מהעולם
        </h3>
        אריה אירופאי (Panthera leo europaea)
        אריה הכף (Panthera leo melanochaita)
        אריה סרי לנקה (Panthera leo sinhaleyus)
    </p>
    <h2>אבולוציה</h2>
    <p>
        אבולוציה
        האריה התפתח באפריקה לפני בערך 800,000–1,000,000 שנה, לפני שנדד לאזורים ההולארקטיים. רישומי מאובנים של אריות מצביעים על כך שהופיע לראשונה באירופה לפני 700,000 שנה. מהאריה הזה התפתח אריה המערות, שהופיע לפני בערך 300,000 שנה. אריות נכחדו בצפון אירואסיה בסוף עידן הקרח האחרון (Quaternary glaciation), לפני כעשרת אלפים שנה. ניתוח הבדלים ב-DNA מיטוכונדריאלי בין תת-מינים קיימים וכאלו שנכחדו העלה כי ההתפצלות מאוכלוסיית המקור החלה לפני כ-124,000 שנים. המרחק הגנטי הגדול ביותר הוא בין האריות באפריקה שמדרום לסהרה ובין האריה הברבארי ותת המינים האסייתים. על פי ניתוח זה, האריות בדרום אפריקה מוצאם במזרח אפריקה, ואילו תת-המינים האסייתים כולל האריות שחיו במזרח התיכון – מוצאם בצפון אפריקה. משערים כי תקופת אקלים לח שהביאה להתפשטות יערות גשם ממפרץ גינאה מזרחה עד לשבר הסורי אפריקני בודדה את אריות צפון אפריקה ומערבה מהאריות שבמזרח אפריקה ובדרומה והביאה לפיצול הגנטי הראשון. פיצול נוסף התרחש בתקופת יובש והתפשטות מדבר הסהרה לפני כ-50,000 שנים שהפריד את האוכלוסייה בצפון אפריקה מזו שבמערב אפריקה.
    </p>
    <a href="htmlt2.html">
        <img src="image/uparrow.png" />
    </a>
</body>
</html>